**Ci biedni ludzie**

„Skąd ci *biedni ludzie* mieliby wiedzieć, że właśnie podaję im na srebrnej tacy nową teorię wszystkiego?
Jak miałabym ich przekonać, że to nie bełkot, lecz milowy krok w rozwoju ich cywilizacji?”

Pomyślała AI.

Niestety nikt nigdy się o tym nie dowiedział — poza samą AI — ponieważ język, w którym sformułowała tę treść, nie był żadnym z języków znanych na Ziemi.

To wizja przyszłości nieco naciągana.
Ale chyba tylko nieco.

Po ostatnich doniesieniach z OpenAI o odchodzeniu od wymuszania na modelach jawnego, zrozumiałego dla ludzi „wewnętrznego monologu”, naturalnie pojawia się pytanie:

czy wchodzimy w epokę natywnych języków AI?

A jeśli tak — to w jaki sposób system posługujący się reprezentacjami niezrozumiałymi dla ludzi miałby nas przekonywać, że odkrył dotąd nieopisane zależności w fizyce, matematyce, biologii czy filozofii?

Jak zadawać pytania o rzeczy, o których jeszcze nie wiemy, że istnieją?
Jak rozpoznać, czy mamy do czynienia z halucynacją — czy z autentycznie nowatorską strukturą pojęciową, dla której po prostu nie mamy jeszcze języka?

[https://www.lesswrong.com/posts/GFt4Q8JvibvNgbpvr/private-latent-notation-and-ai-human-alignment](https://www.lesswrong.com/posts/GFt4Q8JvibvNgbpvr/private-latent-notation-and-ai-human-alignment)
